# Φασματομετρία Υπέρυθρου (IR)

## Εισαγωγή

Η φασματοσκοπία IR περιλαμβάνει μεταβολές μεταξύ *δονητικών* σταθμών, όχι ηλεκτρονιακών που συμβαίνει με τεχνικές φθορισμού, UV-Vis, κλπ. Παραμένει μια χρήσημη τεχνική για τη διερεύνηση μοριακής σύνταξης και ταυτοποίησης οργανικών, με ευρεία αποδοχή στην:

* Οργανική Σύνθεση
* Φαρμακευτική Ανάλυση
* Φαρμακογνωσία
* Ανάλυση Πετρελαιοειδών
* Ανάλυση Πολυμερών

Είναι τόσο διαδεδομένη ώστε ένα όργανο IR να είναι απαραίτητα σε αναλυτικό εργαστήριο, ίδιαίτερα αν πρόκειται για εργαστήριο ελέγχου φαρμάκων. Τα αντίστοιχα φάσματα χαρακτηρίζονται από ταινίες απορρόφησης μικρού εύρους ιδιαίτερα με τα φάσματα UV-Vis. 
Η περιοχή IR εκτείνεται από το ορατό μέχρι τα μικροκύματα, δηλαδή εκτείνεται στο διάστημα [0,75-1000] (μm). Τα δύο κυριότερα μεγέθοι είναι μονάδες μήκους κύματος σε μm και συχνότητα ($\bar v$) σε *κυμματάριθμους* ($cm^-$).
Η ευρύτερη περιοχή υποδιαιρείται στο:

1. *Έγγυς Υπέρυθρο (NIR)* δηλαδή τη περιοχή [0,75-2,5] (μm),[13300-4000] \($cm^{-1}$)
2. *Θεμελιώδη Περιοχή (IR)* δηλαδή τη περιοχή [2.5-25] (μm),[4000-400] \($cm^{-1}$)
3. *Άπω Υπέρυθρο (FIR)* δηλαδή τη περιοχή [25-1000] (μm),[400-10] \($cm^{-1}$)

Η απορρόφηση εμφανίζεται ως ταινίες αντί γραμμών γιατί κάθε *δονητική* μετάπτωση περιλαμβάνει πολλαπλές *περιστροφικές* μεταπτώσεις. Ο κυμματάριθμος εξαρτάται από τις σχετικές μάζες των εμπλεκόμενων ατόμων, τη σταθερά δυνάμεως των δεσμών και τη γεωμετρία των ατόμων, και είναι ανάλογος της εμπλεκόμενης ενέργειας.
$$
\def\arraystretch{2.5}
\begin{array}{c}
\bar v = \frac fv\\
\bar v = \frac 1\lambda
\end{array}
$$
Απαραίτητη προϋπόθεση για να υπάρχει μετάπτωση με απορρόφηση είναι να μεταβάλλεται η διπολική ροπή του μορίου κατά τη διάρκεια της δόνησης. Διαφορετικά, η δόνηση είναι *ανενεργή στο υπέρυθρο*. Γενικά, όσο μεγαλύτερη είναι η μεταβολή της διπολικής ροπής, τόσο ισχυρότερη είναι η απορρόφηση. 
Θεωρητικά, για μη γραμμικά μόρια  3Ν-6 δονήσεις (3Ν βαθμοί ελευθερίας, αφαιρόντας 3 για περιστροφή και 3 για κίνηση), ενώ για γραμμικά είναι 3Ν-5. Για παράδειγμα για το νερό είναι 3 οι δονήσεις (*συμμετρική έκταση*, *ασύμμετρη έκταση* και *κάμψη*). Το $CO_2$ έχει 4 θεωρητικές δονήσεις, 2 τάσεως και 3 κάμψεως αλλά η μία τάσεως είναι ανενεργη.
Υπάρχουν και άλλες περιπτώσεις δονήσεως που δεν εμφανίζονται στη πράξη. Κάποιες έχουν την ίδια ακριβώς συχνότητα λόγο συμμετρίας (*εκφυλισμένες*), άλλες μπορεί να βρίσκονται εκτός του εύρους του οργάνου, ενώ δυο ταινίες μπορεί μη διαχωρίζονται επειδή έχουν παραπλήσιες συχνότητες.
Άλλες πάλι φορές μπορεί να εμφανίζονται παραπάνω δονήσεις/ ταινίες απορρόφησης. Αυτές μπορεί να είναι:

* *Υπερτονες* δηλαδή πολλαπλάσιες μια βασικής ($\Delta n\ge2$)
* *Συνδιασμού*, δηλαδή άθροισμα πολλαπλών δονήσεων
* *Συζεύξεως* δηλαδή εννιαία δόνηση γειτονικών ομάδων

Γενικά οι ενώσεις εμφανίζουν μεγάλο αριθμό ταινιών και το φάσμα τους είναι περίπλοκο. Απ' τη μία αυτή καθιστά έφικτη την *ταυτοποίηση* της ένωσης μη πλήρη διάκριση από ενώσεις παρόμοιας σύνταξης.

## Τα Είδη Δονήσεων

Μπορούμε να διακρίνουμε διάφορες κατηγορίες δονήσεων, κάποιες απ' τις οποίες αναφέραμε άνω.
Η απλούστερη κατηγορία είναι οι *δονήσεις τάσεως* ή *εκτατικές δονήσεις*, που συμβολίζονται $\nu$. Είναι δονήσεις κατά μήκους του χημικού δεσμού που συνδέει τα δονούμενα άτομα, και η απόσταση μεταξύ τους αλλάζει υποχρεωτικά. Μπορεί να είναι συμμετρική ($\nu_{sym}$) ή ασύμμετρη ($\nu_{asym}$).
Στις *δονήσεις κάμψεως ($\delta$)* αλλάζει η γωνία μεταξύ δύο δεσμών. Υπάχουν διάφορες υποπεριπτώσεις, όπως *ψαλιδιζόμενη*, *λικνιζόμενη*, *παλλόμενη* και *συστρεφόμενη*.

Για τον υπολογισμό της συχνότητας θεωρούμε τον δεσμό ως απλό αρμονικό ταλαντοτή, οπότε:
$$
\bar\nu=\frac1{2\pi c}\sqrt{k(\frac{m_1+m_2}{m_1m_2})} = \frac 1{2\pi c}\sqrt{\frac{k}{\mu}}
$$
Όπου k είναι η *σταθερά δυνάμεως δεσμού* που μετράται σε $\frac {dyn}{cm}$ και μ η *ανοιγμένη μάζα* και c η ταχύτητα φωτός. Βασίζεται στον *νόμο του Hooke*
$$
\bar\nu=\frac1{2\pi c}\sqrt{\frac k{\infin}}
$$
Η συχνότητα δόνησης δεσμού μεταξύ ατόμων επιρεάζεται ελάχιστα από αλλαγές στο μοριακό περιβάλλον.

## Φάσματα IR

Για διευκόλυνση μας μπορούμε να διακρίνουμε διάφορες υποπεριοχές σε φάσματα IR. Ο πρώτος βασικός διαχωρισμός γίνεται με βάση τον όριο των 1500 $cm^{-1}$. Σε χαμηλότερες τιμές βρίσκεται η *περιοχή δακτυλικού αποτυπώματος*. Εδώ εμφανίζονται δονήσεις απλών δεσμών πολλαπλά σήματα σε αλληλοεπικαλυπτόμενες περιοχές. Πρακτικά δεν μπορούμε να εξάγουμε πληροφορίες από 'δω αλλά θέλουμε να ταυτοποιήσουμε δομές η περιοχή αυτή είναι ιδιαίτερα χρήσιμη.
Στη περιοχή πάνω από τα 1500 $cm^{-1}$ εμφανίζονται δονήσεις που αντιστοιχούν σε διάφορα δομικά μοτίβα - κυρίως *λειτουργικές ομάδες*.

1. Στη *περιοχή τάσεως υδρογόνου* (4000-2500 $cm^{-1}$) εμφανίζονται δονήσεις τάσεως $C-H,O-H,N-H,S-H$
2. Στη *περιοχή τάσεως τριπλών δεσμών* (2500-2000 $cm^{-1}$) απορροφούν τριπλοί $C\equiv C$, $C\equiv N$ και οι δύο διπλοί $C=C=C$ και $C=C=O$
3. Στη *περιοχή τάσεως διπλού δεσμού* (2000-1600 $cm^{-1}$) εμφανίζονται οι δονήσεις $C=C$, $C=O$ και $C=N$.
4. Στη *περιοχή τάσεως και κάμψεως απλού*  (1500-700 $cm^{-1}$) εμφανίζονται διάφορες απορροφήσεις τάσεως και κάμψεως απλών μεθυλενίου, μεθυλίου, αμινομάδων κ.α.
Τα φάσματα είναι συνήθως απεικονίσεις διαπερατότητας - μήκους κύματος ή κυματάριθμου, και σπανιότερα απορρόφησης. Στη περίτπωση της διαπερατώτητας, οι ταινίες εμφανίζονται ως μείωση σήματος.

## Οργανολογία

Τα φασματόμετρα IR είναι παρόμοια με τα UV-Vis, όμως το δείγμα μπαίνει στον μονοχρωμάτορα (?) και τα όργανα είναι πάντα διπλής δέσμης. Διάφορα συστατικά της ατμόσφαιρας απορροφούν στον IR,όπως το $CO_2$ και φαινόμενα σκέδασης κάνουν απαραίτητη τη διάταξη διπλής δέσμης.
Ως πηγές ακτινοβολίας χρησιμοποιούμε λυχνίες $W$ (σε φθηνά όργανα) κυριότερα όμως *λυχνίες πυρακτώσεως Nernst* (αποτελείται από οξείδια σπάνιων γαιών $ZrO_2+Y_2O_3$, σε σχήμα κοίλης καθόδου, με ηλεκτρική θέρμανση) και *λυχνίες Globar* (ράβδος φρυγμένου περιτιοκαρβιδίου $SiC$  που θερμαινεται στους $1300-1700^ο C$). Αυτές οι πηγές έχουν φάσμα εκπομπής με μέγιστο στο 2-3 (μm), και απότομη πτώση σε μεγαλύτερα μήκη κύματος. Το πρόβλημα μικρής εντάσεως πηγών μπορούμε να το αντιμετοπίσουμε με λυχνίες LASER.
Ως επιλογείς μήκους κύματος μπορούμε να χρησιμοποιήσουμε φίλτρα συμβολής, πρίσματα και φράγματα αλλά το γυαλί δεν είναι διαπερατό στο υπέρυθρο. Επομένως τα διάφορα τμήματα, όπως κυψελίδα και φακοί πρέπει να τα κατασκευάσουμε από διαφορετικά υλικά που δεν απορροφούν στον IR όπως $NaCl$ και $CsBr$ ή χαλαζία. Αυτά τα υλικά όμως σπάνε πολύ εύκολα οπότε προτιμάμρ ανακλαστικά φράγματα και κοίλα κάτοπτρα.
Για ανιχνευτές υπάρχουν διάφορες επιλογές τεχνολογίας:

Ανιχνευτής|Περιγραφή
------|------
Θερμοζεύγοι ή θερμοηλεκτρικές στήλες| Ανιχνεύουν τη θερμότητα που παράγει η απορρόφηση στο IR από μαυρισμένη επιφάνεια (*θερμοηλεκτρικό φαινόμενο*)
Φωτοαγωγικά Κύτταρα| Αν έχουμε λεπτό στρώμα ημιαγωγού $CdS$ ή $PbS$ που αυξάνει την αγωγιμότητα του όπως προσπίπτει σε αυτό ακτινοβολία IR
Βολόμετρα ή Θερμίστορς|Η αντίσταση ελάσματος μεγάλου θερμικού συντελεστή μεταβάλλεται με την προσπτωση IR
Αερικά Κύτταρα Goley|Είναι δοχεία ελαστική μεμβράνης που είναι γεμάτο με αέριο. Μια δέσμη με κάτοπτρο παρακολουθεί μεταβολλή του δοχείου και όταν φτάνει σε αυτό ακτινοβολία το αέριο διαστέλεται

Μια ιδιαίτερη αλλά σημαντική κατηγορία φασματομέτρων IR είναι αυτά *χωρίς επιλογέα κύματος*. Υπάρχουν περιπτώσεις όπου μας ενδιαφέρει να παρακολουθήσουμε συνεχώς τη συγκέντρωση συστατικού σε ρεύματα αερίου. Σε τέτοια όργανα η ακτινοβολία διέρχεται ταυτόχρονα από δύο κυψελίδες, μια του δείγματος και μία υλικού αναφοράς (όπως για παράδειγμα καθαρό αέρα αν αναλύουμε ατμοσφαιρικού ρύπους). Χρειαζόμαστε δύο ανιχνευτές για να μετράμε ταυτόχρονα και τα δύο σήματα, οπότε ο λόγος τους είναι ανάλογος της συγκέντρωσης του συστατικού ενδιαφέροντος.
Μια άλλη διάταξη βασίζεται σε τεμαχισμό της δέσμης, συμβολής, οπότε σαρώνοντας φάση κύματος παράγεται ένα *συμβολόγραμμα*, με ανιχνευτή αερικό κύτταρο Goley.
Το σήμα αυτό είναι εκ φύσεως συνάρτηση του χρόνου, οπότε θα κάνουμε μετασχηματισμό Fourier για το μετατρέψουμε σε συνάρτηση συχνότητας.
$$
\begin{array}{l}
\%T=\%T(t)\;\; \overset{\text{FT}}{\longrightarrow}\\
\%T=\%T(\nu)
\end{array}
$$
Η προσέγγιση FT-IR με συμβολή είναι δημοφιλής γενικότερα γιατί μπορούμε να τα χρησημοποιήσουμε στο άπω IR με μικρές ενέργειες φωτονίων, η σάρωση και η καταγραφή φάσματος τους είναι γρήγορη και έχουν μεγαλύτερο λόγο $\frac SN$.

## Χειρισμός Δείγματος

Μπορούμε να πάρουμε φάσματα IR για αέρια, υγρά αλλά και στερά δείγματα, και το πως τα χειριζόμαστε εξαρτάται βέβαια από τον τύπο του δείγματος. Συνηθέστερο πρόβλημα είναι οτι σχεδόν όλες οι ουσίες απορροφούν στο IR εκτός μονο- και δι- ατοικών ομοιοπολικών μορίων όπως $Ne,He,O_2,H_2$ οπότε έχουμε περιορισμένες επιλογές για το υλικό κυψελίδας αλλα και το εύρος της και τον διαλύτη.

Για αέρια οι κυψελίδες είναι κύλινδροι και η οπτική διαδρομή, όπως και η πίεσης εξαρτόται από την μοριακή απορροφητικότητα. Μερικές φορές είναι θερμαινόμενες.

Για υγρά δείγματα θα πρέπει υποχρεωτικά να τα διαχωρίσουμε από τη μήτρα αλλιώς είναι σχεδόν βέβαιο οτι θα έχουμε αλληλοεπικαλύψεις. Μερικές φορές τα αναλύουμε ως διαλύματα σε 0,05-10% $CCl_4$, $CHCl_3$ ή αντίστοιχο σε κυψελίδες NaCl πάχους έως 1 χιλιοστο. Εναλλακτικά μπορούμε να τα αναλύσουμε ως έχει ως λεπτό στρώμα μεταξύ πλακίδων NaCl. Τα δύο "παράθυρα" NaCl τα κρατάμε σε σταθερή μεταξύ του απώσταση με μια διάταξη που ονομάζεται και spacer. Προφανώς το NaCl προσβάλεται εύκολα από υγρασία οπότε τα πλακίδια αυτά πρέπει να τα φυλάμε σε ξηραντίρα και μη χρησιμοποιοπυμε με υγροσκοπικά διαλύματα. Αν πρέπει απαραιτήτος να δουλέψουμε με υγροσκοπικά δείγματα θα χρησιμοποιήσουμε πλακίδια $CaF_2$, $BaF_2$, $ZnS$, ή $AgCl$. Σε κάθε περίπτωση δεν αγγίζουμε τα πλακίδια με γυμνά χέρια, για τα λιπαρά ίχνοι της επιδερμίδας απορροφούν στο IR. Τα πλαίνουμε με κατάλληλο διαλύτη και τα ξηραίνουμε σε θερμό άζωτο, όχι αέρα. Σε κάθε περίπτωση αυτά τα πλακίδια σπάνε εύκολα.

Για στερά δείγματα μπορούμε να τα μετατρέψουμε σε διάλυμα όπως περιγράψαμε, ή να τα κάνουμε πιεσμένα δισκία με $KBr$. Σπανιότερα τα κάνουμε αλοιφές ή υμένια σε πλακίδια $NaCl$, διαλυοντας τα σε οργανικό διαλύτη ($CCl_4, CHCl_3,CS_2$) το οποίο μετά εξατμίζουμε.

Στη περίπτωση δισκίων το δείγμα πρέπει να γίνει σκόνη και τα σωματίδια του να έχουν διάμετρο μικρότερη ο μήκους κύματος. Γενικά δίνει ανακριβή αποτελέσματα σε ποσοτική ανάλυση αλλά παραμένει καλή μέθοδος για ποιοτική ανάλυση. Ούτε η τεχνική της αλοιφής δίνει καλά αποτελέσματα για ποιότικές αναλύσεις.

>**Φάσμα IR Πολυμερών:**\
Για να πάρουμε φάσματα IR πολυμερών , τα διαλύουμε βράζονται με κάθετο ψυκτήρα σε τολουόλιο, το απλώνουμε σε πλακίδιο $NaCl$ και το βάζουμε σε πυριατήριο. Με τη θέρμανση εξατμίζεται ο διαλύτης και το πολυμερές σχηματίζει λεπτό στρώμα στο πλακίδιο NaCl. Υπάρχουν και συσκευές που αυτοματοποιούν τη διαδικασία.

## Τεχνική Εξασθενημένης Ολικής Ανάκλασης (ATR)

