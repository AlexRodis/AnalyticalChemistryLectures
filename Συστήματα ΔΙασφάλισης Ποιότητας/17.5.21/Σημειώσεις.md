# Αβεβαιότητα Χημικών Μετρήσεων Κατά GUM/EURACHEM

## Εισαγωγή

Η αβεβαιότητα είναι μια αρνητική παράμετρος που χαρακτηρίζει τη διασπορά των ποσοτικών τιμών, που αποδίδονται στο μετρούμενο μέγεθος, βασισμένο στις πληροφορίες που χρησιμοποιήθηκαν. [VIM 2.26]

Απλούστερα, είναι η τιμή δίπλα από το αποτέλεσμα που δηλώνει τη "φυσική" διασπορά των τιμών, δηλαδή ένα εύρος τιμών εντός του οποίου βρίσκεται η πραγματική τιμή.

> $$
x\pm U
$$

Η λέξη αβεβαιότητα σχετίζεται με τη λέξη αμφιβολία, σε καμία περίπτωση όμως δεν *είναι* αμφιβολία. Η αβεβαιότητα της μέτρησης, δεν προσδίδει κάποια αμφιβολία ως προς την αξιοπιστία του αποτελέσματος, αλλά το ακριβώς αντίθετο. Η γνώση της αβεβαιότητας του αποτελέσματος συνεπάγεται αυξημένη εμπιστοσύνη για την αξιοπιστία του αποτελέσματος. Ένα αποτέλεσμα από μόνο του δεν είναι αξιοποιηθεί αν δεν συνοδεύεται από **δήλωση αβεβαιότητας**. Η γνώση αυτού του εύρους είναι απαραίτητη, διότι επιτρέπει αυτό να συγκριθεί ως προς το αν συμμορφώνεται με προδιαγραφές ή απαιτήσεις.

Επί του πρακτάιου, έχουν εκδοθεί δύο επίσημα έγγραφα, που περιγράφουν μεθόδους υπολογισμού της αβεβαιότητας. Ο πρώτος είναι το GUM ("Guide to the measurement of uncertainty"). Η μέθοδος είναι "bottom up" με την έννοια οτι βασίζεται στο να εντοπιστούν όλες οι πηγές αβεβαιότητας, το μέγεθος τους, οπότε και αυτές συνδιάζονται μαθηματικά προς μια συνολική αβεβαιότητα. Είναι περισσότερο κατάλληλη για μετρολογικές μετρήσεις και είναι εξαιρετικά δύσχρηστο στη πράξη. Έχει εκδοθεί και οδηγός από την EURACHEM, που εξειδικεύει και εξηγεί την εφαρμωγή της οδηγίας στις χημικές μετρήσεις, οπότε η μέθοδος αναφέρεται ως "EURACHEM" ή "bottom up".

Μία κάπως νεότερη προσέγγιση είναι αυτή της μεθόδου "NORDTEST" που αναπτύχθηκε αρχικά για τον υπολογισμό της αβεβαιότητας αναλυτικών μεθόδων σε κατάλοιπα φυτοπροστατευτικών. Αναφέρεται και ως "top down" διότι βασίζεται περισσότερο σε μια "εκ του αποτελέσματος" προσέγγιση. Είναι γενικά ευκολότερη.

## ISO 17025 και Αβεβαιότητα

Στο κεφάλαιο αυτό αναφέρεται οτι τα εργάστηρια θα πρέπει να εντοπίζουν την αβεβαιότητα, να λαμβάνει υπ' όψιν όλες οι πηγές που συμβάλουν στην αβεβαιότητα **εφ' όσον είναι σημαντικές**. Στη περίπτωση μετρολογικής ιχνηλασιμότητας αποτίμηση αβεβαιότητας είναι απαραίτητη μέσο διαδοχικών συγκρίσεων που καταλλήγουν σε πρότυπα (όπου αυτά υπάρχουν).

Αν μια μέθοδος αναφοράς, δίνει όρια τιμών πηγών αβεβαιότητας και προδιαγράφει και τη μορφή παρουσίασης αποτελεσμάτων, τότε εάν το εργστήριο την εφαρμώζει ορθά και ως έχει, τότε δεν χρειάζεται να επαναλλάβει την εύρεση της αβεβαιότητας. Εφ' όσον παλι το εργασήηριο αποτιμήσει την αβεβαιότητα μεθόδου, και αποδήξει οτι διατηρεί τις κρίσημες παραμέτρους υπό έλεγχο, τότε δεν είναι ανάγκη να αποτιμά αβεβαιότητα για κάθε μέτρηση χωριστά. Περεταίρο πληροφορίες βρίσκονται στο ISO/IEC Guide 98-3, το ISO 21748 καθώς και τη σειρά προτύπων ISO 5725.

Η αβεβαιότητα θα πρέπει να παρουσιάζεται, είτε στην ίδια μονάδα με αυτή του μετρούμενου μεγέθους, είτε σε κάποιο όρο σχετικό με το μετρούμενο μέγεθως (πχ \%). Θα πρέπει να παρουσιάζεται όταν σχετίζεται με την εγκυρότητα ή την εφαρμωγή των αποτελεσμάτων, ή όταν το απαιτούν οι οδηγίες του πελάτη, ή όταν επιρρεάζει τη συμμόρφωση με όριο προδιαγραφής. Η έκθεση αποτελεσμάτων θα παρουσιάζει και την αβεβαιότητα υπό τις άνω περιπτώσεις, καθώς και τις πληροφορίες που σχετίζονται με την αποτίμηση της. Τέλος στο κεφάλαιο 6 αναφέρεται οτι το εργαστήριο θα πρέπει υποχρεωτικά να λάβει όλες τις απαραίτητες ενέργειες ώστε να διατηρεί μετρολογική ιχνηλασιμότητα  (με ορθό πρόγραμμα διακριβώσεων). Υπάρχει επίσης και μια έμμεση απαίτηση αβεβαιότητας σε περιπτώσεις συμμόρφωσης σε κάποιο όριο (ιδιαιτέρως όταν ο όριο είναι οντώς του διαστήματος της αβεβαιότητας).

## Σφάλμα και Αβεβαιότητα

> **Σφάμα** είναι η διαφορά της μετρούμενης τιμής, από την ονομαστική τιμή (ή τιμή αναφοράς ή  πραγματική τιμή). (VIM 2.16)

Καμία μέτρηση δεν είναι είναι εντελώς απαλλαγμένη από σφάλματα. Κάθε σφάλμα έχει δύο συνιστώσες, μία τυχαία που εμφανίζεται ως μια "φυσική διακύμανση" ή διασπορά των τιμών, και μία συστηματική (bias). Η τελευταία παραμένει σταθερή σε επαναλλαμβανόμενες μετρήσεις και αποδίδεται συνήθως μέσω ανάκτησης. Το δε τυχαίο σφάλμα αποδίδεται μέσο της τυπικής απόκλισης ($\%RSD$).

Το σφάλμα μπορεί με καταλληλο παράγωντα διόρθωσης να γίνει αμελητέο, όμως η αβεβαιότητα να παραμένει μεγάλη. Το σφάλμα είναι διαφορά μετρούμενης από την ονομαστική τιμή, ενώ η αβεβαιότητα είναι διάστημα. Εάν εκτιμηθεί για μια αναλυτική διαδικασία και ορισμένο τύπο δείγματος, τότε μπορεί να εφαρμωστεί σε όλους του προσδιορισμούς.

## Διάδωση Σφαλμάτων

Η αβεβαιότητα προκύπτει από διάφορες πηγές, και διαδίδεται ως το τελικό αποτέλεσμα. Η διάδωση αυτή υπακούει σε δύο νόμους:

### $1^{ος}$ Κανόνας

$$
\begin{array}{c}
S = x_1+x_2+x_3+\dots\\
u_c(S(x_1,x_2,x_3,\dots))=\sqrt{u(p)^2+u(q)^2+\dots}
\end{array}
$$

### $2^{ος}$ Κανόνας

$$
\begin{array}{c}
S=\frac {x_1}{x_2 * x_3 *\dots }\\
\frac {u_c(y)}S=\sqrt{\frac{u(x_1)}{x_1}^2+\frac{u(x_2)}{x_2}^2+\dots}
\end{array}
$$

## Μοντέλα Αβεβαιότητας

Η αβεβαιότητα χαρακτηρίζεται ως *τύπου Α* όταν αυτή προκύπτει από στατιστική ανάλυση αποτελεσμάτων, μετρούμενων μεγεθών (πχ επαναληψημότητα, ενδιάμεση πιστότητα, ακρίβεια) και ως *τύπου Β* όταν προκύπτει από απουδήποτε αλλού (πχ πιστοποιητικά CRM, διακρίβωσης και κατασκευαστών, προηγούμενες γνώσεις και βιβλία αναφοράς).
Θα πρέπει να μετατρέψουμε τα δεδομένα αβεβαιότητας σε τυπικές αποκλίσεις ώστα να τα συνδιάσουμε μαθηματικά στη συνολική αβεβαιότητα.

## Σημαντικες Κατανομές

### Η Κανονική Κατανομή

Επειδή στις περισσότερες περιπτώσεις η αβεβαιότητα συμμορφώνεται σε κανονική κατανομή, υπενθυμίζονται ορισμένα χαρακτηριστικά αυτής.

* Το 68\% του εύρους των τιμών περικλείονται γύρω από τη τυπική απόκλιση
* Το 95\%  του εύρους περικλείονται γύρω από δύο τυπικές αποκλίσεις
* Το 99,7\% του εύρους περικλείονται γύρω από τρεις τυπικές αποκλίσεις

Από την κεντρική τιμή $\mu$ και την τυπική απόκλιση $\sigma$ μπορούμε να περιγράψουμε το εύρος τιμών που κυμαίνεται η αληθής τιμή. Επομένως τα δεδομένα που ακολουθούν κανονική κατανομή περιγράφονται με δεδομένη στάθμη εμπιστοσύνης, πχ

$$
Cd:\;10\pm\;0.5 \frac{mg}{Kg}\; \text{για στάθμη εμπιστοσύνης 95\%}
$$

Από τη στάθμη εμπιστοσύνης και το εύρος προκύπτει ο ***συντελεστής (ή παράγοντας) κάλυψης*** και αν διαιρέσουμε αβεβαιότητα με τον αντίστοιχο παράγωντα κάλυψης μετατρέπουε το εύρος ή την ανοχή σε τυπική απόκλιση. Ισχύουν τα ακόλουθα:

|Στάθμη Εμπιστοσύνης (\%)|68|90|95|95,45|99|99,73
------|------|-------|-----|------|------|-------
Συντελεστής Κάλυψης| 1|1,645|1,960|2|2,576|3

> **Παράδειγμα:**\
> Έστω ότι το πιστοποιητικό διακρίβωσης πρότυπου βάρους αναφέρει 300 mg αβεβαιότητα για 95\% στάθμη εμπιστοσύνης. Να υπολογισθεί η τυπική απόκλιση του πρότυπου βάρους.
> $$
CI=95\%\rightarrow k=1.960\\
\frac{300\;mg}{1.960}\approxeq153\;mg
$$

### Τετραγωνική Κατανομή

Όπως η Gaussιανή κατανομή εκφράζεται ως $N(\mu,\sigma)$ η τετραγωνική κατανομή έχει μορφη $S(\mu,\alpha\sqrt{3})$.

Η τετραγωνική κατανομή περιγράφει περιπτώσεις όπου αναφέρεται η αβεβαιότητα αλλά όχι στάθμη εμπιστοσύνης. Το $\alpha$ είναι μαθηματικός ένας *παράγωντας σχήματος* που καθορίζει το εύρος του τετραγώνου της κατανομής. Για την χημεία ταυτίζεται με το εύρος (δηλαδή την αβεβαιότητα). Θεωρούμε ουσιαστικά ότι τιμές εντός όλου του εύρους έχουν την ίδια πιθανότητα να εμφανιστούν. Τότε η τυπική απόκλιση δίνεται ως εξής:
$$
u=\frac{\alpha}{\sqrt{3}}
$$

### Τριγωνική Κατανομή

Είναι μια σπανίως χρησιμοποιούμενη κατανομή, με μορφή τριγώνου. Σπάνια χρησιμοποιείται και κυρίως όταν ο ίδιο ο χρήστης ορίζει την τιμή (πχ θερμοκρασία). Η μεγαλύτερη πιθανότηα είναι εμφανιστεί η κεντρική τιμή.
Περιγράφεται ως $T(\mu,\alpha)$ όπου και εδώ το $\alpha$ είναι ένας παράγωντας σχήματος (εύρος τριγώνου κατανομής). Παρόμοια με πριν, το $\alpha$ είναι το εύρος, δηλαδή η αβεβαιότητα και η τυπική αβεβαιότητα προκύπτει με διαίρεση:
$$
u=\frac{\alpha}{\sqrt{6}}
$$

Η αβεβαιότητα εκφράζεται με τρεις τρόπους:

* **Τυπική αβεβαιότητα (standard uncertainty, $u$):** Είναι η αβεβαιότητα εκφρασμένη ως τυπική απόκλιση
* **Συνδιασμένη Τυπική Αβεβαιότητα (combined standard uncertainty, $u_c$):** Είναι η αβεβαιότητα του μετρούμενου μεγέθους που προκύπτει από το μαθηματικό συνδιασμό των διαφορετικών τυπικών αβεβαιοτήτων και ισούται με την τετραγωνική ρίζα του αθροίσματος των τετραγώνων των τυπικών αβεβαιοτήτων κάθε συνιστώσας που συνεισφέρει στην αβεβαιότητα
* **Διευρυμένη Αβεβαιότητα (expanded uncertainty, $U$):** Αποτελεί την μορφή αβεβαιότητας που δίδεται συνήθως από εργαστήριο για να συνοδεύσει ένα αποτέλεσμα στον πελάτη του

Η διευρυμένη αβεβαιότητα προκύπτει αν πολλαπλασιάσουμε την συνδιασμένη αβεβαιότητα με τον αντίστοιχο **παράγοντα κάλυψης (coverage factor, k)** για δεδομένη στάθμη εμπιστοσύνης.

## Μεθοδολογία EURACHEM

Τα στάδια της μεθοδολογίας έχουν συνοπτικά ως εξής:

1. Καθορίζουμε τη σχέση υπολογισμού
2. Ταυτοποιούμε τις συνιστώσες των πηγών αβεβαιότητας
3. Ποσοτικοποιούμε την αβεβαιότητας κάθε πηγής
4. Υπολογίζουμε την συνδιασμένη και διευρυμένη αβεβαιότητα

### Παράδειγμα Εργασίας

Έστω οτι προσδιορίζουμε $Cd$ σε πλαστικά, με χώνευση με οξέα και AAS. Συνοπτικά έχουμε τα εξής:

1. Ζυγίζουμε $125\;mg$ δείγματος
2. Χωνεύουμε με μίγμα οξέων
3. Διηθούμε εάν το διάλυμα δεν είναι διαυγές
4. Κατασκευάζουμε καμπύλη αναφοράς με πρότυπα συγκεντρώσεων $0.5,1.00,1.50,2.00\;\;mg/L$
5. Μετράμε το άγνωστο πέντε φορές και καταγράφουμε το άγνωστο σε $mg/L$
6. Υπολογίζουμε τη συγκέντρωση σε $mg/L$
7. Υπολογίζουμε τη περιεκτικότητα στο αρχικό δείγμα σε $mg/Kg$

Βάση της πορείας μας, υπολογίζουμε τη σχέση:
$$
C(^{mg}/_{Kg})=\dfrac{c(^{mg}/_{L})*V(mL)}{m(g)}*\dfrac{F_{hom}}{F_{REC}}
$$

Από αυτή τη σχέση αρχικά ταυτοποιούμε τρεις πηγές αβεβαιότητας. Τη συγκέντρωση, τον όγκο και τη μάζα (οι συντελεστές πρακτικά δεν δίνουν πληροφορίες για την αβεβαιότητα). Καθένας από αυτούς συμπεριλαμβάνει πολλαπλές πηγές αβεβαιότητας. Αυτή η σχέση μπορεί να αποδωθεί γραφικά και σε ένα ειδικό διάγραμα, το διάγραμα "αιτίου-αποτελέσματος" ή διάγραμμα ψαροκόκκαλου. Αποδίδουμε τελικά όλες τις συνιστώσες της αβεβαιότητας:

|||||
----|------|------|-------
m(g)|Μάζα|Πιστοποιητικό Διακρίβωσης| Ως έχει
V(mL)|Όγκος|Run to run| Αβεβαιότητα διαδοχικών μετρήσεων στο ίδιο δείγμα
V(mL)|Όγκος|Ανοχή Κατασκευαστή| Αβεβαιότητα πιστοποιητικού διακρίβωσης ή κατασκευαστή
V(mL)|Όγκος|Θερμική διαστολή|Μεταβολές όγκο λόγο θερμοκρασίας
$C(^{\mu g/_L})$|Συγκέντρωση| Τυχαία Σφάλματα|Ως έχει
$C(^{\mu g/_L})$|Συγκέντρωση|Βαθμονόμηση|Αβεβαιότητα εξίσωσης
$C(^{\mu g/_L})$|Συγκέντρωση|Συστηματικά Σφάλματα|Ως έχει

#### Αβεβαιότητα Μάζας

Έχει πρακτικώς μία κύρια συνιστώσα, αυτή του πιστοποιητικού διακρίβωσης. Γενικά τα πιστοποιητικά διακρίβωσης δίνουν εξίσωση διευρυμένης αβεβαιότητας πχ
$$
U(g)=\pm[2.01373*10^{-5}+0.00012649],\;\; CI=95\% \iff\\
m(g)=125\;mg\\
U=0.000129\;g\\
u(m) =\; ^{U(m)}/_{1.96}=0.000527\iff\\
\dfrac{u(m)}{m}=0.000527
$$

#### Αβεβαιότητα Όγκου

Η αβεβαιότητα του όγκου έχει τρεις συνιστώσες, την ανοχή του κατασκευαστή (πιστοποιητικό), τη διακύμανση κατά τη πλήρωση και τη θερμική διαστολή. Η διακύμανση κατά τη πλήρωση ή run to run εκφράζεται ως τυπική απόκλιση 10 μετρήσεων πλήρωσης. Η θερμική διαστολή προκαλεί αβεβαιότητα στον όγκο που δίδεται από τη σχέση:

$$
\Delta V=V_{20}*\alpha_w*\Delta T\\
\text{Όπου:}\\
$$

* $V_{20}$ ο όγκος του σιφωνίου στους $20\;^οC$
* $\alpha_w$ συντελεστής θερμικής διαστολής
* $\Delta T$ η διαφορά της θερμοκρασίας από τους $20\;^οC$

Για τη πρώτη συνιστώσα ισχύου αυτά που περιγράψαμε στις κατανομές. Αν είναι πχ $\pm 0.06\;mL$ τότε, αφού δεν αναφέρει στάθμη εμπιστοσύνης, θα υποθέσουμε τετραγωνική κατανομή, οπότε:
$$
u_1=\dfrac{0.06}{\sqrt{3}}=0.035\;mL
$$

Για τη διακλυμανση κατά τη πλήρωση θα πληρώσουμε 10 φορές το όργανο και το ζυγίσουμε (με ίδιο ονομαστικό όγκο). Εκ των ζυγίσεων (λαμβάνοντας υπ' όψιν την εξάτμιση) βρίσκουμε τη σχετική τυπική απόκλιση αυτών των μετρήσεων. Θα μετρήσουμε πόσο ώρα απαιτεί μια μέτρηση και μετά θα κάνουμε μία $11^η$ ζύγιση αφού το αφήσουμε 10 φορές την ώρα μίας ζύγισης. Η διαφορά αυτής της ζύγισης από τη προηγούμενη είναι η εξάτμηση ανά κύκλο, και θα την αφαιρέσουμε από τα αποτελέσματα. Αφού βρούμε το $\%RSD$ θα το μετατρέψουμε σε μονάδες όγκου, οπότε:
$$
u_2(V)=0.04\;mL
$$

Για την θερμική διαστολή, απλά μετράμε τη θερμοκρασία και εφαρμώζουμε τον τύπο:
$$
\Delta V=V_{20}*\alpha_w*\Delta T\\
V_{20}=50.017\;mL\\
\alpha_w=2.1*10^{-4}\\
\Delta T=0.042\;mL\\
u_3(V)=\dfrac{0.042}{\sqrt{3}} =0.024\;mL
$$

Τώρα υπολογίζουμε τη συνολική αβεβαιότητα του όγκου εφαρμώζοντας τη σχέση αθροίσματος:
$$
u(V)=\sqrt{u_1(V)^2+u_2(V)^2+u_3(V)^2}=0.0582\;mL\\
\dfrac{u(V)}{V}=\dfrac{0.0582}{50}=0.0015
$$

#### Αβεβαιότητα Συγκέντρωσης

Έχει τρεις συνιστώσες. Την αβεβαιότητα της
* καμπύλης βαθμονόμησης
* τυχαίων σφαλμάτων
* συστηματικών σφαλμάτων

Η αβεβαιότητα της καμπύλης προκύπτει πρακτικώς μαθηματικά:
$$
u_c=\dfrac{S_{^y/_x}}{b}\bigg\{ \dfrac1m+\frac1n+\dfrac{(y_0-\hat{y})^2}{b^2\sum(x_i-\hat{x})^2} \bigg\}^{^1/_2}
$$
Όπου:
* $b$ η κλίση της καμπύλης αναφοράς
* $n$ αριθμός προτύπων
* $m$ αριθμός επαναλήψεων μετρήσεων προτύπων
* $y_ο$ μέσος όρος της απόκρισης δείγματος
* $\hat{y}$ μέσος όρος απόκρισης προτύπων
* $S_{^{y}/_{x}}$ τυπική απόκλιση τιμών $y$ που προκύπτουν από τη γραμμική συσκέτιση ή τυπικό σφάλμα.

Έστω οτι στι προσδιορισμό μας κάναμε καμπύλη αναφοράς με πρότυπα συγκεντρώσεων $0,50,1,00,1,50,2,00\;^{mg}/_L$ και καταγράψαμε τις ακόλουθες απορροφήσεις:

|Συγκέντρωση Προτύπου|Απορρόφηση
-----|------
0,5|0,084
1,0|0,162
2,5|0,232
5|0,301
$S_i=0.1442c_i+0.0145$
Οπότε:
$$
\begin{array}{c}
S_{^y/_x}=\bigg\{\dfrac{\sum_i{(y_i-\hat{y})^2}}{n-2}\bigg\}^{^1/_2}
\end{array}
$$

|$y_i$|$\hat{y}$|$y_i-\hat{y}$|$(y_i-\hat{y})^2$
----|-----|-----|----
$0.084$|$0.0866$|$-0.0026$|$6.7*10^{-6}$
$0.162$|$0.1587$|$0.0033$|$1.09*10^{-5}$
$0.232$|$0.2308$|$0.0012$|$1.44*10^{-6}$
$0.301$|$0.3029$|$-0.0019$|$3.6*10^{-6}$
$\overline{y}=0.195$||$\sum{(y_i-\hat{y})^2}$|$2.27*10^{-5}$
|||$\bold{S_{^y/_x}}$|$\bold{0.003369}$

$$
S_i=0.1442c_i+0.0145
$$

$$
u_c=\dfrac{S_{^y/_x}}{b}\bigg\{ \dfrac1m+\dfrac 1n + \dfrac{(y_0-\overline{y})^2} {b^2\sum(c_i-\overline{x})^2}  \bigg\}^{^1/_2}
$$

$x_i\;(mg/L)$|$(x_i-\overline{x})^2$
-----|-----
0.50|0.5625
1.00|0.0625
1.50|0.0625
2.00|0.5625
$\overline x=1.25$|$\sum(x_i-\overline{x})^2=1.25$

Αφού τώρα μετρήσουμε πέντε φορές το άγνωστο, παίρνουμε τον μέσο όρο ως $y_0=0.106$ και από την εξίσωση προκύπτει η συγκέντρωση $C=0.64\; mg/L$. Τώρα προκύπτει η αβεβαιότητα από την εξίσωση ως:
$$
u_c=\dfrac{S_{^y/_x}}{b}\bigg\{ \dfrac1m+\dfrac 1n + \dfrac{(y_0-\overline{y})^2} {b^2\sum(c_i-\overline{x})^2}  \bigg\}^{^1/_2} = 0,013\;^{mg}/_L\\
\dfrac{u(C)}{C} = \dfrac{0.013}{0.64}=0.0203
$$

Η αβεβαιότητα της καμπύλης δεν συμπεριλαμβάνεται πάντα στην ολική αβεβαιότητα. Συγκεκριμένα αν κατασκευάζεται καθημερινά, τότε μπορεί να παραληφυεί διότι η επίδραση της συμπεριλαμβάνεται στηνα αβεβαιότητα του τυχαία σφάλματος (την ενδιάμεση πιστότητα δηλαδή). Όταν όμως γίνεται ποιό αραιά και απλά επιβεβαιώνεται με ένα πρότυπο, τότε θα πρέπει αν συμπεριληφθεί.

Η αβεβαιότητα των τυχαίων σφαλμάτων είναι η ευκολότερη, αφού προκύπτει από τα δεδομένα της επικύρωσης, είτε ως $\%RSD$ της επαναληψιμότητας είτε της ενδιάμεσης πιστότητας. Η δεύτερη είναι περισσότερο αντιπροσωπευτική γιατί η πρώτη είναι υπερκτιμημένη.
|Επαναλήψεις|$1^η\;ημέρα$|$2^η\;ημέρα$|$3^η\;ημέρα$|$4^η\;ημέρα$|$5^η\;ημέρα$
-----|-----|------|------|------|-----
1|120.0|117.4|118.7|117.6|115.4
2|115.5|118.1|114.7|118.2|117.3
3|116.8|118.2|116.1|120.7|121.2
4|122.8|118.8|120.0|116.0|116.7
$Μέσος\; όρος\; ^{mg}/_{Kg}$|||118.0||
$Τυπική\; Απόκλιση\; ^{mg}/_{Kg}$|||2,1||
$RSD$|||0.0180||


Τέλος για τη συγκέντρωση η αβεβαιότητα των συστηματικών σφαλμάτων μπορεί να υπολογιστεί από τα δεδομένα της επικύρωσης, μέσο της ορθότητας από:

* ανάλυση CRM
* σύγκριση με πρότυπη μέθοδο
* πειράματα ανάκτησης

Η ανάλυση CRM είναι θεωρητικά ο καλύτερο τρόπος, ωστόσο είναι κοστοβόρος, ενώ σε ορισμένες περιπτώσεις μπορεί και να μην υπάρχουν διαθέσιμα CRM. Αυτή η συνιστώσα έχει δύο υπό-παράγωντες, την αβεβαιότητα του πιστοποιητικού και αυτή της τυπικής απόκλισης μέσου όρου πολλαπλών αναλύσεων (παρόμοια με τον όγκο).

Για την αβεβαιότητα του πιστοποητικού, ισχύουν τα γνωστά, δηλαδή τετραγωνική κατανομή εάν δεν αναφέρεται στάθμη εμπιστοσύνης τότε ισχύει τετραγωνική κατανομή, ενώ εάν αναφέρεται τότε ισχύει η κανονική κατανομή.
$$
\def\arraystretch{2.5}
\begin{array}{c}
u^{square}_{CRM} = \dfrac{\alpha}{\sqrt{3}}\\
u^{^{CI=95\%}}_{CRM} = \dfrac{\alpha}{2}
\end{array}
$$

Για την δεύτερη συνιστώσα γίνεται ανάλυση του ίδιου υλικού τουλάχιστον 6 φορές οπότε:
$$
u_{\overline{x}} =\;^{S}/_{\sqrt{N}}
$$

Τότε η αβεβαιότητα, ή bias είναι:
$$
u_{bias} = \sqrt{u_{\overline{x}}^2+u_{bias}^2}
$$

Η δεύτερη περίπτωση σπανίως εφαρμώζεται πρακτικά διότι το εργαστήριο θα πρέπει να εφαρμόζει και τις δύο μεθόδους, ώστε να τις συγκρίνει. Συνοπτικά:

**Εσωτερική Μέθοδος (in house)** ${x_1,s_1,n_1}$
**Μέθοδος Αναφοράς (πρότυπη)** $x_2,s_2,n_2$
$$
\def\arraystretch{2.5}
\begin{array}{cc}
s_P=\sqrt{\dfrac{(n_1-1)s_1^2+(n_2-1)s_2^2}{(n_1+n_2-2)}}&&\text{Τυπική απόκλιση μεθόδων}\\
u_{bias}=S_p\sqrt{\dfrac 1n_1+\dfrac 1n_2}&&\text{Τυπική αβεβαιότητα}
\end{array}
$$

Η τρίτη μέθοδος είναι και η ποιό συχνά χρησιμοποιούμενη γιατί είναι άμεσα διαθέσιμη και φτηνή. Συνήθως υποεκτιμάει την αβεβαιότητα λόγω της μορφής της μεθόδου. Για $n=6$ μετρήσεις (επαναλαμβανόμενες) έχουμε τα εξής:
$$
u_{bias}=\dfrac{SD}{\sqrt{n}}\;\text{SD τυπική απόκλιση ανακτήσεων}\iff\\
\dfrac{u_{bias}}{C}=\dfrac{\%RSD}{\sqrt{n}}
$$

Τέλος η συνδιασμένη αβεβαιότητα θα είναι:
$$
\dfrac{u_c}{C}=\sqrt{\bigg(\dfrac{u_{bias}}{C_{CRM}}\bigg)^2+ \bigg( RSD \bigg)^2+\bigg( \dfrac{u(C)}{C} \bigg)^2+\bigg( \dfrac{u(V)}{V} \bigg)^2+\bigg( \dfrac{u(m)}{m} \bigg)^2+}
$$

||||
----|-----|------
$\bold{\text{Αβεβαιότητα}}$|0,00053|0,4\%
$\bold{\text{Αβεβαιότητα Όγκου}}$|0,0015|1,1\%
$\bold{\text{Αβεβαιότητα Τυχαίου Σφάλματος}}$|0,0180|12\%
$\bold{\text{Αβεβαιότητα συστηματικού σφάλματος}}$|0,013|9\%
$\bold{\text{Αβεβαιότητα Καμπύλης Αναφοράς}}$|0,0203|14\%
$\bold{\text{Συνδυασμένη Σχετική Αβεβαιότητα}}$|0,030|21\%
$\bold{\text{Διευρυμένη Σχετική Αβεβαιότητα}}$|0,060|42\%
***Παράδειγμα συγκεντρωτικού πίνακα αβεβαιότητας***

Παρατηρούμε οτι οι δύο πρώτοι όροι είναι εξαιρετικά μικροί σχετικά με το συνολικό αποτέλεσμα. Επομένως μπορούν να παραλειφθούν εντελώς ως μη σημαντικοί. Είναι γενικότερα συνηθισμένο οι συνιστώσες διακριβωμένου εξοπλισμού να είναι μικρές ενώ αυτές του συστηματικού και του τυχαίου σφάλματος να είναι οι μεγαλύτερες.

> **Πρακτικώς Κανόνας:** 
> Κάθε συνιστώσα της αβεβαιότητας μεθόδου, μικρότερη του $^1/_3$ του συνόλου, θεωρείται μη σημαντική και παραλείπεται. Σε αυτή τη σημαντικότητα αναφέρεται το πρότυπο ISO 17025.

H $u$ είναι συνδιασμένη αβεβαιότητα. Για την συνδιασμένη τυπική αβεβαιότητα πολλαπλασιάζουμε με την συγκέντρωση:
$$
u_c=u*C
$$

Η διευρυμένη αβεβαιότητα, τέλος είναι η συνδιασμένη τυπική αβεβαιότητα επί παράγοντα κάλυψης που εξαρτάται από την στάθμη εμπιστοσύνης:
$$
U=k*u_c\\
CI=95\% \iff\; k=1.960\\
\text{Συχνά}\;\;k=1.96\approxeq 2
$$

### Αβεβαιότητα Όγκου Μηχανικών Πιπετών

Σύμφωνα με το ISO 8655 η αβεβαιότητα θα πρέπει να υπολογίζεται σε όλο το εύρος όγκου της πιπέτας, σε τρία σημείο, χαμηλό, μεσαίο και υψηλό. Στη συνέχεια υπολογίζουμε δύο συνιστώσες:

* **Συστηματικό Σφάλμα ($Ε_s$)** Η διαφορά από τον ονομαστικό όγκο, διορθωμένη ως προς τη θερμοκρασία
* **Τυχαίο Σφάλμα ($s_r$)** Η τυπική απόκλιση της πιπέτας από 10 μετρήσεις πλήρωσης-ζύγισης, διορθωμένη ως προς τη θερμοκρασία.
Τότε η συνολική διευρυμένη αβεβαιότητα θα είναι απλά:
$$
U=|E_s|+2s_r
$$

## Τελικές Συμβουλές

* Δεν καταναλώνουμε χρόνο για τα δεκαδικά αλλά μόνο στο τελικό αποτέλεσμα (συνδιασμένη και διευρυμένη αβεβαιοτητα)
* Ισχύουν οι κανόνες *2 σημαντικά ψηφία στην αβεβαιότητα* και *όσα δεκαδικά έχει η αβεβαιότητα, τόσα θα έχει και το αποτέλεσμα*.
* Μερικές αβεβαιότητες είναι μη σημαντικές και άλλες αλληλοεπικαλύπτωντε (αβεβαιότητα καμπύλης)
* Ξεκινάμε με απλή προσέγγιση και μεταβαίνουμε σε ποιό περίπλοκο, εφ' όσον χρειάζεται